jégvarázs:

A Jégvarázs (Frozen) 2013-ban bemutatott amerikai 3D-s számítógépes animációs film, amely Hans Christian Andersen A Hókirálynő című meséje alapján készült. 

Az animációs játékfilm rendezői Chris Buck és Jennifer Lee, producere Peter Del Vecho. A forgatókönyvet Shane Morris írta, a zenéjét Christophe Beck szerezte. 

A mozifilm a Walt Disney Pictures és a Walt Disney Animation Studios gyártásában készült, a Walt Disney Studios Motion Pictures forgalmazásában jelent meg. 

Műfaja zenés fantasyfilm. A Walt Disney Pictures 53. egész estés animációs filmje.

Észak-Amerikában 2013. november 27-én, Magyarországon 2013. december 5-én mutatták be a mozikban. A magyar premierje az eredeti premier tervezett időpontja után egy héttel volt.

A Jégvarázst már évekkel ezelőtt tervbe vették, a munkálatai azonban csak 2011-ben kezdődtek el, amikor is Chris Buck, a Tarzan társrendezője foglalta el a film rendezői székét. 

A zenéjét Christophe Beck és a Robert Lopez, Kristen Anderson-Lopez házaspár szerezte.

A mozifilm már a nyitóhétvégén óriási sikert aratott, valamint a kritikusok külön elismerésben részesítették a zenéjét.


Avatar: 

Az Avatar 2009-ben bemutatott, 3D-s amerikai sci-fi film James Cameron rendezésében. Egy lebénult tengerészgyalogost a Pandora holdra küldenek egy különleges „öltözetben”, 

ahol a kapott parancsok és az egyre inkább otthonának érzett világ védelme között őrlődik. Elkészítéséhez rengeteg technikai újítást és trükköt alkalmaztak, 

melyek nagy részét maga Cameron találta ki és valósította meg. Érdekessége, hogy már korábbi filmje, a Titanic elkészítése előtt kiötlötte a történetet, 

a forgatókönyvet azonban csak a film bemutatása után írta meg. A film elkészítése két évet vett igénybe, a végeredmény pedig egy 40%-ban élőszereplős, 

60%-ban számítógépes grafikákkal készített kasszasiker lett, mely a világ legelső, teljesen 3D-s élményt nyújtó filmje.


Verdák:

A Verdák 2006-ban bemutatott számítógépes animációs film, a Verdák-trilógia 1. része és a 7. Pixar-film. Az animációs filmet John Lasseter rendezte.  

A történet egy olyan világban játszódik, amelyet antropomorfizált autók és más járművek népesítenek be. 

A film premierje 2006. május 26-án volt a Lowe's Motor Speedway-en az észak-karolinai Concordban. A bemutatóra 30 000 jegyet értékesítettek. 

A film erősen indított, első helyen a 2006. június 9-11-ei hétvégén, így folytatta a Pixar #1 debütsorozatát. Nyitóösszege közel azonos a Disney korábbi NASCAR-filmje,

a Kicsi kocsi: Tele a tank! teljes bevételével, ugyanakkor alulteljesített a cég két előző filmjéhez, A Hihetetlen családhoz és a Némó nyomábanhoz mérten, 

melyek 70 millió dollár fölött kerestek premierjük alkalmával.

A Verdák második hetére is megőrizte elsőségét, s a továbbiakban is helytállt, 

olyan vetélytársak érkezése ellenére, mint a Nacho Libre, a Távkapcs, a Superman visszatér vagy A Karib-tenger kalózai: Holtak kincse. 

Július 8-án átlépte a kétszázmillió dolláros határt.


Aladdin:

Az Aladdin 1992-ben bemutatott amerikai rajzfilm, zenés fantasyfilm, amely az Ezeregyéjszaka meséiben szereplő Alá ad-Dín és a bűvös lámpa című mese alapján készült. 

Ez az Aladdin-trilógia első része. A 31. Disney-film rendezői és producerei Ron Clements és John Musker. 

A forgatókönyvet Ron Clements, John Musker, Ted Elliott és Terry Rossio írta, a zenéjét Alan Menken szerezte. 

A mozifilm a Walt Disney Pictures és a Walt Disney Feature Animation gyártásában készült, a Buena Vista Pictures forgalmazásában jelent meg. 

Amerikában 1992. november 25-én, Magyarországon 1993. december 3-án mutatták be a mozikban.

1992. november 25-én mutatták be a filmet, ami többnyire pozitív visszajelzéseket hozott. Negatívumok is érték a film készítőit, mégpedig arab nézők véleményében. 

Ők azt állították, hogy némi rasszizmust is véltek felfedezni a mese történetében. Mindezek ellenére Aladdin nagy bevételt hozott a Disney-nek.

Ez volt a legsikeresebb film 1992-ben, Amerikában 217 millió dollárt hozott a konyhára, míg világszerte 504 milliót.


Egy bogár élete:

Az Egy bogár élete 1998-ban bemutatott egész estés amerikai 3D-s számítógépes animációs filmvígjáték, amely a 2. Pixar-film. 

Az animációs filmet John Lasseter és Andrew Stanton rendezte, a Pixar Animation Studios készítette, és a Walt Disney Pictures forgalmazta.

Az Amerikai Egyesült Államokban 1998. november 20-án, Magyarországon 1999. február 4-én mutatták be a mozikban. 

Főhőse egy különc hangya, aki felbérel egy csapat (hite szerint) bogárharcost (akik valójában cirkuszosok), hogy szembeszálljanak a hangyákat rettegésben tartó sáskákkal.

A történet variáció Ezópusz A hangya és a szöcske című meséjére, emellett hasonlatos A három amígó című amerikai vígjátékhoz, ami néhány munkáját vesztett színészről szól, 

akik egy falut védelmeznek azzal a tudattal, hogy fellépnek; illetve Kuroszava Akira alkotásához, A hét szamurájhoz (egyúttal hollywoodi remake-jéhez, A hét mesterlövészhez), 

amiben egy japán falucska lakói felbérelnek egy karddal felfegyverzett csapatot a banditák ellen.

A filmet jól fogadta a kritika, zenéjét Oscar- és Golden Globe-díjra jelölték, s a jegypénztáraknál világszerte több mint 350 millió dolláros bevételt ért el.